10 THOMAE SYDENHAM

Eraga. meorum in 1100 negotio conatuum specimen aliquale in lucem
D. ERT. dare.

 

[5.] Sentio autem nostrae Artis incrementum in his consis-
tere, ut habeatm· primo Historia, sive morborum omnium
descriptio quoad ficri potest graphica et naturalis3 deinde,
Praxis seu Methodus circa eosdem stabilis ac consummata.

Sane morbos crasse depingere satis obvium est3 atqui his- ⁸

toriam eorum ita conscribere, ut evitetur censura quam
clarissimus Vernlamius in nonnullos ejusmodi promissores
vibravit, longe majoris est negotii: “Satis scimus’' (inquit
vir nobilissimus,) “haberi Historiam Naturalem, mole amplam,
varietate gratam, diligentia saepius curiosam: attamen si
quis ex ea fabulas, et authorum citationes, et inanes con-
troversias, philologiam denique et ornamenta eximat, (quae
ad convivales sermones hominumque doctorum noctes potius
qnam ad instituendam Philosophiam [sunt]a accommodata,) ad
nil magni res recidet. Longe profecto abest ab ea Historia
quam animo metimur.'’ [Descr. Globz· Intell. c. 3. vol. xi. p. 8.]
Similiter etiam et morborum curationes pro more facillime
proponuntur, atqui hoc ita praestare, ut verba in facta
transeant, atque eventus promissis respondeant, magis ardui
moliminis illi judicabunt, qui vident haberi apud scriptores
practicos morbos complures, quos nec illi ipsi scriptores, nec
quispiam hactenus medicorum sanare valuerunt.

[6.] Quod autem spectat ad Historiam morborum, si quis
rem attentius perpendat, facilc videbit scribentem ad multo
plura animum debere advertere, quam vulgo existimatur.
Quorum pauca haec impraesentiarum attingere suffecerit.

[72] Primo, expedit ut morbi omnes ad definitas ac certas
species revocentur, eadem prorsus diligentia ac ἀκριβείᾳ, qua
id factum videmus a botanicis scriptoribus in suis phytologiis.
Quippe reperiuntur morbi, qui sub eodem genere ac nomen-
clatura redacti, ac quoad nonnulla symptomata sibi imicem
consimiles, tamen et natura inter se discreti, diversum etiam
medicandi modum postulant. Carduz‘ quidem nomen ad
plures herbarum species extendi nemo nescit : at vero parum
accurate faciet rei herbariae scriptor, qui generalem hujus
plantae descriptionem (qua scilieet a caeteris stirpibus dis-
crepat,) proponere contentus, propria interim et peculiaria

a [sunt] Sic ipse Verulamius, sint male Syd.

