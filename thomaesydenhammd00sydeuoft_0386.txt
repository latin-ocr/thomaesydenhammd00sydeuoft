Dr. Vnu-
0L1s Cox-
FLL'ENT.

 

350 THOMAE SYDENHAM

aliquo, ut pernoscere valeamus utrum dosis ultima id quod
quaerimus praestiterit, antequam nova ingeratur. At ubi
semel finem propositum obtinuerimus, dosis anodyni, in
morbi progressu exhibendi, jam minor pro re nata de-
finienda erit.

[34] Exempla haud pauca in promptu mihi sunt, quibus
eis quae hactenus tradidi fidem adstruam, at unicum im-
praesentiarum adducam. Aprilis 13, anno 1681, quaedam e
nostra vicinia, nomine Crosse, ad me accedens atque flens
obnixe petiit ut filium ejus decennem adirem, qui, a die
quarto male habens, Variolis (ut ipsa metuebat‚) jam labo-
rabat. Ego a podagra, quae me tunc temporis excruciabat,
detentus, Pharmacopolam, quo uti soleo, rogavi ut aegrum
inviseret, ac mihi dc ejus statu referret. Rediens ille mihi
narravit, pueri matrem (e nescio cujus mulierculae consilio,)
pulverem Comitissae, ct alia calidiora remedia, filio propi-
nasse3 quin et stragula adjecerat matris indulgentia, (sub
quibus quasi defossus latebat aeger,) ut horum pondere su-
dores (ad quos, ceu ad sacram anchoram ¹¹, in hoc morbo
foeminae confugiunt,) exprimeret, ad haec magnam posseti
calentis vim, fioribus calendulae et cornu cervi incoctis, aegro
infuderat, unde adaucto febris calore, tantam spiritibus con-
fusionem induxerat, ut praeter modum deliraret aeger, totis
adstantium viribus vix lectulo affixus, ac incondita quaedam,
furentium ad instar, submurmurans. Nondum tamen in lu-
cem prodibant exanthemata, vel saltem obscure, sed denso
agmine cutim impetebant 3 inhibita plane eruptione ab hac
methodo violentiore, quae ad eam sollicitandam destinabatur.
J ubeo ut e lecto eximatur quanto ocyus, neque eundem nisi
noctu ingrediatur ante elapsum sextum diem z dein ut syrupi
de meconio unciam dimidiam statim sumat; quo ne hilum
proficiente, post horae spatium eandem dosin repeto, at nullo
611111 fructu, quippe quod sanguis tam immani furebat orgas-
mo, ut non nisi unciis duabus cum dimidia (spatio tamen
inter singulas semiuncias interjecto, quo liqueret quid po-
strema dosis praestiterat,) intro-assumptis fraenari posset ; quo
facto, unciam dimidiam tantum singulis noctibus hauriendam
praescripsi usque ad finem morbi, quae quidem illam spiri-

“ ad sacram anchoram] i. 6. ad mtre- l. 24: Gaissord‚ Parocm. Gracc. in ἄγ-
mmn praesidinm. Cf. Erasmi „mag i. κυρα ἱερά.

