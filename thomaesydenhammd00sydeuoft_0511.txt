 

TRACTATUS ΙΙ. 475

quam bona fide fuerint traditae, haud aliter sciet, quam si in Dm Hx*-

earum praxi fuerit versatus, ac perinde in observando dili-
gens ac curiosus explorator atque ego prius fueram. At si
in paucis iis quae scripsi, Naturam, me quasi manu ducentem,
omnino secutus fuerim, nullius unquam hominis (quantus-
cunque is demum sit,) opinationibus me addicens, pro certo
habco sapientes, quotquot sunt, veniam mihi saltem ‹laturos;
quos et latere non potest, duo esse hominum genera, qui pro-
fectum omnem in Arte Medica cx aequo prohibent suffla-
minantque. [44] Primum ii sunt, qui, nullum prorsus
symbolum ad eam quam profitentur Artem excolendam ipsi
conferentes, illis succensent qui vel minimum conferre vide-
antur ; defectus interim suos atque socordiam reverentiae
quam antiquioribus (a quibus ne latum unguem discedere
audent,) deberi contendunt, specie praetexentes. Quorsum
vero reliquas artes omnes, quae homines minus tangunt
juvantque, magna incrementa sumpsisse fateamur, etiam sine
ulla priscorum hominum injuria, solam autem Medicam un-
dique perfectam existimemus ’.Ρ An non certioris istius quae
nune obtinet navigandi artis repertores, eum pyxidis nauticae
usum, qui ita feliciter cessit, tentare potuerint, nisi primos ac
rudiores illos, qui non nisi ad stellarum conspectum et lit-
torum anfractus cursum suum dirigebant, prius contemp-
serint? Aut accuratior illa ac magis perfecta sive constru-
endarum navium, sive earundem in pugna regendarum, ars,
qua hodie prae caeteris pollent Europae magis occidentales
incolae, istos sugillat naupegos qui classes eas fabricabant
quae olim Actii depraeliabantur? aut Augustum et Marcum
Antonium, tanti belli duces et classium rectores, ignominia
afficit? Adhaee, innumera fere sunt exempla rerum a nu-
peris hominibus inventarum, quae antiquioris saeculi inventis
longe antecellunt 3 quarum omnium repertores haud potiori
jure priscorum memoriae vim inferre censendi sunt, quam is
filius patris famam laedere putandus est, qui rem familiarem
a parente acceptam, industria ac solertia sua auctiorem ac
cumulatiorem reddiderit. [45] Est et aliud hominum
genus, qui, prae animi levitate, ingenii ac sapientiae haud
vulgaris titulum affectantes, speculationes ad morborum
curationem ne hilum facientes moleste ingerunt5 Medicis
non tam viam praemonstrantes, quam ignibus suis fatuis cle-
vios in errorem agentes. His Natura eum ingenii modum

 

DRoPE.

